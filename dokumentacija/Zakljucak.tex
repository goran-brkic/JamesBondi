\chapter{Zaključak i budući rad}
		
		\text Zadatak naše grupe bio je razvoj mobilne aplikacije putem koje se mogu održavati online tečajevi koji će obuhvaćati unaprijed pripremljene materijale (videosnimke, skripte i prezentacije) uz mogućnost održavanja konzultacija uživo putem video poziva unutar aplikacije. Nakon 17 tjedana rada u timu i razvoja, ostvarili smo zadani cilj. Provedba projekta tekla je kroz dvije faze.
		
		\text Prva faza projekta uključivala je okupljanje tima za razvoj aplikacije, dodjelu projektnog zadatka, podjelu odgovornosti i dužnosti, rad na dokumentiranju zahtjeva te razvoj osnovnih funkcionalnosti aplikacije (kreiranje korisničkog računa, prijava u aplikaciju i slično). Paralelno smo izrađivali aplikaciju i dokumentaciju, što je rezultiralo manjim pritiskom na članove tima približavanjem zadanih rokova. Podjela posla uvelike je olakšala rad u grupi te smanjila potrebu za sastancima.		
		
		Druga faza projekta bila je nešto kraća od prve. Tijekom ove faze projekta, nastojali smo realizirati napredne funkcionalnosti aplikacije – kreiranje tečaja, dogovaranje konzultacija, uspostava video poziva unutar aplikacije te sam upis tečaja. Također, u ovoj fazi potrebno je bilo ispitati naše programsko rješenje i pustiti aplikaciju u pogon.
		
		Komunikacija među članovima tima odvijala se putem WhatsApp-a i Messengera za Facebook, kako bismo postigli informiranost svih članova tima o napretku projekta.  Moguće proširenje postojeće inačice aplikacije jest sustav obavijesti, koji bi podsjećao korisnike na dogovorene konzultacije, nove dostupne materijale i slično.
		
		Sudjelovanje na ovakvom projektu bilo je vrijedno iskustvo svim članovima, budući da je većini ovo bio prvi susret s radom u timu na istom projektu. Kroz nekoliko intenzivnih tjedana rada iskusili smo važnost dobre organizacije i komunikacije. Zadovoljni smo postignutim rješenjem, iako postoji veliki prostor za napredak aplikacije.
		
		
		\eject 